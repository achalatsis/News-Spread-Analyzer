Στην Ευρώπη, ο επερχόμενος χειμώνας θα είναι ο πιο ψυχρός της τελευταίας 100ετίας – δηλώνουν οι μετεωρολόγοι. Μέσα σε λίγους μήνες θα έχουν φθάσει οι αρκτικές αέριες μάζες και ο ήλιος θα εμφανίζεται μόνο αραιά στο στερέωμα. Κατά πόσο είναι πιθανό ένα τέτοιο σενάριο; Οι μετεωρολόγοι υπόσχονται να το διευκρινίσουν μέσα στις επόμενες εβδομάδες, όταν θα έχουν στα χέρια τους καινούρια δεδομένα. Οι κάτοικοι του Παλαιού Κόσμου πρέπει να προμηθευτούν πουλόβερ και ζεστά μπουφάν υποστηρίζουν οι ευρωπαίοι επιστήμονες. Ο γερμανός μετεωρολόγος, Ντομινίκ Γιουνγκ, δήλωσε, ότι ο χειμώνας του 2013-14 υπόσχεται να είναι αφύσικα παγερός. Οι χαμηλότερες θερμοκρασίες θα σημειωθούν τον Ιανουάριο και το Φεβρουάριο – σημειώνει ο ίδιος. Δεν θα πρέπει να αναμένει κανείς ανοιξιάτικη «απόψυξη» ούτε καν το Μάρτιο. Οι Ευρωπαίοι θα μπορέσουν να ζεσταθούν στις ακτίνες του ήλιου όχι νωρίτερα από τον Απρίλιο.
